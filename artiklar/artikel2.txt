Ersätter Kimmels talkshow med hyllning till Kirk

Nyheter

/ Anna Sjögren Uppdaterad 11.26 | Publicerad 11.02 Jimmy Kimmel har stängts av på obestämd tid från tv-kanalen ABC. Nu kommer nya krav på talkshowstjärnan. Be om ursäkt till Charlie Kirks familj och ge en betydande donation till dem och hans organisation. Jimmy Kimmels talkshow har plockats bort ur tv-tablån på obestämd tid. Den kommer att ersättas med en hyllning till mördade Charlie Kirk,rapporterar Variety. Mediebolaget Sinclair, en av ägarna till ABC, kräver också att Kimmel ber om ursäkt till Kirks familj och gör en "betydande donation" till dem och organisationen Turning Point som grundades av Kirk. Tv-kanalen ABC stängde av talkshowstjärnan på obestämd tid efter att han uttalat sig om mordet på Charlie Kirk och varit kritisk mot Donald Trump i Jimmy Kimmel Show. Bland annat spekulerade Kimmel i om Kirks mördare Tyler Robinson kan vara Trumpsupporter, snarare än att tillhöra den radikala vänstern, som Vita huset sagt. Han skämtade också Trumps sätt att hantera sin sorg efter mordet.