Spanien ska hjälpa domstol i Gazautredning

Nyheter

TT chevron-right Uppdaterad 11.08 | Publicerad 10.56 Spanien ska bistå domstolen ICC:s utredning om brott mot mänskliga rättigheter i Gazakriget. Enligt Spaniens riksåklagare Álvaro García Ortiz har landet en skyldighet att hjälpa ICC (Internationella brottmålsdomstolen) med att samla in bevis mot kränkningar av mänskliga rättigheter i Gaza. Därför ska nu en spansk arbetsgrupp bildas som ska vara ICC behjälplig i dess utredning om bland annat krigsbrott i Gaza. Sedan tidigare har ICC utfärdat arresteringsordrar mot Israels premiärminister Benjamin Netanyahu och dåvarande försvarsminister Yoav Gallant för påstådda krigsbrott och brott mot mänskligheten i Gaza. Spanien har också anslutit sig till en annan utredning som hanteras av ICJ (Internationella domstolen) i Haag som rör folkmord i Gaza. I stora drag kan man säga att ICC-målen fokuserar på misstänkta individer, medan ICJ hanterar anklagelser mot stater. Utredningarna har stött på kraftigt motstånd av Israel och dess närmast allierade USA.